Architektura sieci została dobrana uwzględniając dostępne zasoby programowalnej
logiki na płycie, a także możliwości sprzętu na którym dokonywana była jej
synteza. Dla problemu klasyfikowania obrazów dobrze nadają się sieci
splotowe (konwolucyjne, ang. convolutional neural networks - CNN), 
\todo{przypis} których przykładem jest popularna sieć LeNet-5. Architektura ta
zawiera zarówno w pełni połączone warstwy oraz warstwy splotowe i łączące.
Niestety z powodu ograniczeń sprzętowych w pracy nie została użyta ta
architektura.

Model wykorzystany w projekcie posiada 2 warstwy ukryte, posiadające kolejno
12 i 40 neuronów aktywowanych funkcją ReLU, i warstwy wyjściowej złożonej
z 10 neuronów z funkcją aktywacji softmax. Do stworzenia sieci wykorzystano
bibliotekę TensorFlow. Sieć uczona była na danych
z \todo{przypis}bazy MNIST składającej się łącznie z 70000 przykładów
cyfr na obrazach o wielkości 28x28 pikseli, z których każdy przedstawiony
jest jako wartość od 0 (kolor czarny) do 255 (kolor biały). Próbki zostały
podzielone na zbiór uczący, liczący 60000 próbek, oraz zbiór do testów
z pozostałych 10000 cyfr.

Oryginalnie cyfry są białe na czarnym tle co zwiększa
\todo{przypis - badania własne} dokładność działania sieci (więcej 0 w danych),
natomiast trzeba wziąć to pod uwagę przy późniejszym wykorzystaniu sieci,
ponieważ docelowo sieć ma rozpoznawać czarne cyfry na białym tle.